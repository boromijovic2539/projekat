Sastojci:

6 krompira (oko 600g)
2-3 cvekle (400-500g)
200-300 ml kokosovog mleka
1 limun
2 kašičice korijandera u prahu
1 kašičica čilija
1 kašičica kumina u prahu
2-3 čena belog luka
so i biber



Priprema:

Zagrejte rernu do 200°C. Operite cveklu i stavite da se peče u plehu, sve sa korom. Ako je cvekla velika, isecite je na pola. Pecite u rerni oko sat vremena.
Dok se cvekla peče, oljuštite krompir, naseckajte ga na komadiće i kuvajte dok ne omekša (oko pola sata). Posolite vodu kada provri. Kada se krompir skuva, nemojte prosuti vodu u kojoj se kuvao, trebaće kasnije za čorbu.
Gotovu cveklu izvadite iz rerne i ohladite. Oljuštite je rukama,naseckajte i izmiksajte u blenderu ili štapnim mikserom. Dodajte krompir, začine, sok limuna, beli luk, kokosovo mleko, so i biber. Izmiksajte sve zajedno dok ne postane homogena masa. Dodajte par šolja vode u kojoj se kuvao krompir kako biste dobili željenu gustinu čorbe.
Zagrejte potaž ukoliko je potrebno. Kada služite, možete da ukrasite čorbu svežim začinskim biljem, semenkama, mrvljenim lešnikom ili pahuljicama čili papričice.